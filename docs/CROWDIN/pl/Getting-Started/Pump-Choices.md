# Pomp keuzes

AndroidAPS werkt momenteel met

* Accu-Chek Combo
* Accu-Chek Insight
* some old Medtronic
* DanaR
* DanaRS 

pomp. Details over de status van andere pompen die mogelijk in de toekomst met AndroidAPS zullen werken, staan op de pagina met [mogelijk toekomstige insulinepompen](Future-possible-Pump-Drivers.md).

Bij het kiezen van een nieuwe pomp vragen veel mensen zich af voor welke ze zouden moeten kiezen. De DanaRS is de opvolger van de DanaR. De Accuchek Combo en Insight zijn al langer verkrijgbaar in Nederland en België en veel mensen gebruiken deze pomp al. De Dana pompen horen in Nederland niet tot het standaard aanbod, maar zijn na toestemming van jouw arts en verzekeraar wel vanuit Duitsland te leveren. Bij het kiezen van een nieuwe pomp vragen veel mensen zich af voor welke ze zouden moeten kiezen. De verschillende leveranciers staan in [dit werkblad](https://drive.google.com/open?id=1CRfmmjA-0h_9nkRViP3J9FyflT9eu-a8HeMrhrKzKz0).

De Combo en de Insight zijn solide pompen en je kunt ermee loopen. De voordelen van de DanaR/RS zijn echter:

* De DanaR/RS is te gebruiken met vrijwel elke telefoon met Android versie 5.1 of hoger. Er hoeft dus geen Lineage besturingssysteem te worden geïnstalleerd. Mocht je telefoon stuk gaan of kwijtraken, dan is een vervangende telefoon die werkt met de DanaR/RS, snel gevonden. Met de Combo is dat minder makkelijk. (Dit kan veranderen in de toekomst, als Android 8.1 populairder wordt)

* Initiële koppeling tussen telefoon en pomp is makkelijker met de DanaR/RS. Maar dit doe je meestal eenmalig.

* Tot nu toe werkt de Combo door 'screen parsing': doorsturen wat er op het scherm staat. In het algemeen werkt dit prima, maar het is traag. Bij het loopen merk je dit vaak niet eens omdat alles op de achtergrond werkt. Wel kost het meer tijd, dus je moet langer een Bluetooth verbinding houden tussen telefoon en pomp. Dat kan lastig zijn, bijvoorbeeld wanneer je alvast bolust tijdens het koken, en je al wegloopt terwijl de bolus nog wordt gegeven.

* De Combo trilt aan het einde van TBRs, de DanaR trilt (of piept) bij een SMB. Waarschijnlijk gebruikt de loop 's nachts vaker een TBR dan SMB. De DanaRS kun je zo instellen dat de pomp niet piept of trilt wanneer een TBR of SMB wordt gegeven.

* Bij de DanaRS wordt de pompgeschiedenis in een paar seconden uitgelezen met COB. Daardoor is het makkelijk om even offline te wisselen van telefoon. Zodra er een paar CGM waardes binnenkomen, werkt de loop weer.

* Alle pompen waar AndroidAPS op werkt, zijn waterdicht wanneer ze nieuw zijn. Alleen de Dana pompen zijn ook gegarandeerd waterdicht tijdens gebruik, doordat de ruimtes voor batterij en reservoir volledig afgesealed zijn.

De Combo is natuurlijk een zeer goede pomp, en loopbaar. De Combo heeft ook als voordeel dat er veel meer keuze is in infuussets, aangezien hij een standaard luer-lock aansluiting heeft. Er gaat een normale batterij in, die je bij een tankstation of supermarkt kunt kopen en mocht het echt nodig zijn, kunt je hem altijd nog stelen/lenen van de afstandsbediening in een hotelkamer ;-)