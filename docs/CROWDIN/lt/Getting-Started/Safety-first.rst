Saugumas - svarbiausia
**************************************************

**Kai nuspręsite susikurti savo dirbtinę kasą, visada svarbu galvoti apie saugą ir apsaugą bei suprasti visų jūsų veiksmų padarinius**

Bendrieji
==================================================

* AndroidAPS yra tik įrankis, leidžiantis valdyti diabetą ir tai nėra sistema, kurią galite įdiegti ir pamiršti!
* Nemanykite, kad AndroidAPS niekada neklysta. AndroidAPS kontroliuoja jūsų insulino tiekimą: visada stebėkite ją, suvokite, kaip ji veikia, ir mokykitės interpretuoti jos veiksmus.
* Prisiminkite, kad išmanusis telefonas, prijungtas prie jūsų pompos, gali duoti instrukcijas atlikti bet ką. Naudokite išmanųjį telefoną tik AndroidAPS ir, jei vaikas jį naudoja, tik būtiniausiam bendravimui. Neįdiekite nereikalingų programų ar žaidimų (!!!!!), kurie galėtų privilioti kenkėjiškas programas, pvz., Trojos arklius, virusus ar botus, kurie gali sutrikdyti jūsų sistemą.
* Įdiekite visus išmaniųjų telefonų gamintojo ir Google pateiktus saugos atnaujinimus.
* Jums taip pat gali reikėti pakoreguoti savo diabeto įpročius, nes tikrai pakeisite terapiją, naudodamiesi uždaro ciklo sistema. pvz.,  kai kurie žmonės pranešė, kad jie turi mažiau hipoglikemijos atvejų, nes naudojantis AndroidAPS sumažinamos insulino dozės.  
   
SMS komunikatorius
==================================================

* AndroidAPS leidžia jums kontroliuoti vaiko telefoną nuotoliniu būdu per tekstinį pranešimą. Jei įgalinate šį SMS komunikatorių, visada prisiminkite, kad telefonas, duodantis nuotolinio valdymo komandas, gali būti pavogtas. Todėl visada jį apsaugokite bent PIN kodu.
* AndroidAPS teikia grįžtamąjį ryšį Sms žinute, jei jūsų nuotolinės komandos, tokios kaip buvo atliktas boluso suleidimas ar profilio keitimas, buvo patvirtintos. Patartina tai nustatyti taip, kad patvirtinimo tekstai būtų siunčiami bent dviem skirtingais telefono numeriais, jei pavogtas vienas iš priimančių telefonų.

.. pastaba:: 
   **SVARBUS SAUGOS ĮSPĖJIMAS**

   Šioje dokumentacijoje aprašytos pagrindinės AndroidAPS saugos funkcijos, grindžiamos aparatinės įrangos, su kuria nustatėte savo sistemą, saugos savybėmis. Labai svarbu, kad insulino pompa ir CGM sistema, naudojama uždaro ciklo sistemai su automatiniu insulino tiekimu, būtų tinkamai išbandytos ir visiškai veikiančios, pažymėtos CE ženklu (Europoje) kaip medicinos prietaisai. Šių komponentų aparatinės ar programinės įrangos pakeitimai gali sukelti netikėtą insulino tiekimą ir taip sukelti didelę riziką vartotojui. Nenaudokite sugedusių, modifikuotų ar pačių pagamintų insulino pompų ar CGM duomenų skaitytuvų, kad sukurtumėte ar valdytumėte AndroidAPS sistemą.

   Be to, ne mažiau svarbu naudoti tik originalius priedus, tokius kaip įšovikliai, kateteriai ir insulino rezervuarai, patvirtinti jūsų pompos ar CGM gamintojo. Nepatikrintų ar modifikuotų priedų naudojimas gali sukelti CGM sistemos netikslumus ir insulino tiekimo klaidas. Insulinas yra labai pavojingas, jei jis neteisingai dozuotas. Nežaisk su savo gyvenimu naudodamas neišbandytus ar modifikuotus priedus.

   Galiausiai, jūs neturėtumėte vartoti SGLT-2 inhibitorių (glifozinų), nes jie nenuspėjamai sumažina cukraus kiekį kraujyje.  Ypač pavojingas derinys su sistema, kuri sumažina bazę siekdama pakelti glikemiją, nes dėl gliflozinų šis glikemijos padidėjimas gali neįvykti ir gali grėsmingai pritrūkti insulino.
