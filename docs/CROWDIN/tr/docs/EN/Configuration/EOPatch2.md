# EOPatch2 Kullanım Kılavuzu

EOPatch pompası, NovoRapid veya Humalog gibi hızlı etkili U-100 tipi insülin kullanımını gerektirir. Doktorunuzun reçetesine göre sizin için uygun olan hızlı etkili bir insülin kullanın ve reçete edilen dozu enjekte edin.

EOpatch kullanılırken en küçük enjekte edilebilir insülin dozu 0,05 ünitedir. Bu nedenle, bazal Profili minimum 0,05 Ü/sa veya 0,05 Ü/saatin katları olacak şekilde daha yüksek bir değere ayarlanmalıdır. Aksi taktirde Profildeki tahmini toplam infüzyon miktarı ile pompadaki gerçek infüzyon miktarı arasında bir hata olabilir. Aynı şekilde, bolus da minimum infuzyon miktarı 0,05 Ü olarak ayarlanmalıdır.

## Pompa Kurulumu
1. AAPS ana ekranında sol üst köşedeki hamburger menüsüne tıklayın ve Konfigürasyon ayarları'na gidin.
1. Pompa bölümünde 'EOPatch2'yi seçin.
1. Ana ekrana dönmek için Geri tuşuna basın.


![Image1](../images/EOPatch/Bild1.png) ![Image2](../images/EOPatch/Bild2.png)

## Ayarlar
EOPATCH2 sekmesine gitmek için ana ekranın üst kısmındaki EOPATCH2'yi seçin.

Sağ üst köşedeki üç noktaya tıklayarak EOPatch2 Tercihleri menüsünü seçin.

EOPatch2 Tercihler menüsü, 3 tür bildirim ayarlamak için bir menü sunar.

### Düşük rezervuar Uyarısı
EOPatch2 kullanırken rezervuarda kalan insülin miktarı ayarlanan değere veya altına ulaştığında bir uyarı verir. 5 ünitelik artışlarla 10 ila 50Ü arasında ayarlanabilir.

### Pompa Süre Sonu Hatırlatıcısı
Bu, mevcut pompanın sona ermesinden önce kalan süreyi size bildirmek için bir hatırlatmadır. 1 saatlik artışlarla 1 ila 24 saat arasında ayarlanabilir. İlk ayar değeri 4 saattir.

### Pompa sesli Hatırlatıcılar
Bu, bazal enjeksiyon dışındaki enjeksiyonlar için bir hatırlatma işlevidir. (Yayma) bir bolus enjeksiyonu veya geçici bir bazal enjeksiyonu kullanıyorsanız, patch, enjeksiyon başladığında ve enjeksiyon tamamlandığında bir uyarı sesi çıkarır. İlk ayar değeri Kapalı'dır.

![Image3](../images/EOPatch/Bild3.png)

## Pompa Bağlantısı

### Patch bağlantı ekranına git

Ana ekranın üst kısmındaki EOPATCH2'yi seçin ve sol alttaki PATCH ETKİNLEŞTİRME butonuna tıklayın.

![Image4](../images/EOPatch/Bild4.png)

### Pompa Bağlantısı
Şırınga iğnesini flasterdeki insülin girişine sokun ve ardından insülini enjekte etmek için pistonu yavaşça itin. 80Ü'dan fazla İnsülin doldurulduğunda, patch bir açılış sesi verir ve açılır. Zil sesini onayladıktan sonra, ekrandaki EŞLEŞTİRMEYİ BAŞLAT düğmesine tıklayın.

[Warning]

- Talimat verilene kadar iğne hareket kolunu çevirmeyin. Aksi takdirde enjeksiyon veya güvenlik kontrollerinde ciddi sorunlara neden olabilir.
- Patch rezervuarına enjekte edilebilecek insülin miktarı 80~200Ü'dir. Başlangıçta Patch rezervuarına 80Ü'den daha az insülin enjekte ederseniz Patch çalışmayacaktır.
- Konulacak insülini buzdolabından önceden alın ve 15-30 dakika oda sıcaklığında bekletin. Enjekte edilecek insülinin sıcaklığı en az 10°C olmalıdır.

![Image5](../images/EOPatch/Bild5.png)

### pompa eşleştirme
Patch eşleştirme ekranı görüntülenecek ve eşleştirme otomatik olarak denenecektir. İletişim başarılı olursa, Bluetooth eşleştirme isteği bildirimi görünür. Tamam'a tıklayın ve Bluetooth eşleştirme talebi bildirimi, kimlik doğrulama koduyla birlikte ikinci kez göründüğünde tekrar Tamam'ı seçin.

[Warning]

- Eşleştirme için patch ve akıllı telefon birbirinden 30 cm uzakta olmalıdır.
- Patch önyüklemesi tamamlandıktan sonra, eşleştirme tamamlanana kadar patch her 3 dakikada bir bip sesi çıkaracaktır.
- Patch başladıktan sonra, patch uygulamasının 60 dakika içinde uygulama üzerinden tamamlanması gerekir. Uygulama 60 dakika içinde tamamlanamıyorsa patch atılmalıdır.

![Image6](../images/EOPatch/Bild6.png) ![Image7](../images/EOPatch/Bild7.png) ![Image8](../images/EOPatch/Bild8.png)


### Patch hazırlığı
Patch yapışkan bandını çıkardıktan sonra iğnenin dışarı çıkıp çıkmadığını kontrol edin. Patch ile ilgili herhangi bir sorun yoksa, İLERİ'ye tıklayın.

![Image9](../images/EOPatch/Bild9.png)

### Patch yerleştirme
İnsülin, deri altı yağ içeren ancak az sayıda sinir veya kan damarı olan bir noktaya enjekte edilmelidir, bu nedenle Patch takma yeri olarak karın, kol veya uyluğun kullanılması önerilir. Bir Patch infüzyon bölgesi seçin ve konumu dezenfekte ettikten sonra pompayı yerleştirin.

[Warning]

- Pompanın cilde tamamen yapışması için pompa bandının vücuda yapıştırılan tarafını eşit şekilde düzleştirdiğinizden emin olun.
- Pompa tamamen yapışmazsa, pompa ile cilt arasına hava girebilir ve bu da pompanın yapışma gücünü ve su geçirmezlik etkisini zayıflatabilir.

![Image10](../images/EOPatch/Bild10.png)

### Güvenlik Kontrolü
Yerleştirme işlemi tamamlandığında, Güvenlik Kontrolünü Başlat'a dokunun. Güvenlik kontrolü tamamlandığında, pompa bir kez bip sesi çıkaracaktır.

[Warning]

- Güvenli kullanım için, güvenlik kontrolü tamamlanana kadar iğne hareket kolunu çevirmeyin.

![Image11](../images/EOPatch/Bild11.png) ![Image12](../images/EOPatch/Bild12.png)


### İğneyi yerleştirme
İğne, pompanın çevresinden tutularak ve iğne hareket kolu kolun yukarı yönünde 100°'den fazla döndürülerek sokulur. İğne doğru şekilde takıldığında bir uyarı sesi duyulur. Kolu serbest bırakmak için iğne hareket kolunu saat yönünde daha fazla çevirin. İLERİ'YE basın.

[Caution]

- Zil çalmadan bir sonraki adıma geçerseniz, bir iğne yerleştirme hatası uyarısı görünecektir.

## Pompanın çıkarılması
İnsülin seviyesinin düşük olması, kullanım süresinin dolması ve kusurlu olması durumunda pompa (EOPatch) değiştirilmelidir. Her pompa için önerilen kullanım süresi, pompayı başlattıktan sonra 84 saattir.

### Pompanın çıkarılması
Ana ekranın üst kısmında EOPATCH2'yi seçin ve alttaki POMPAYI AYIR/DEĞİŞTİR butonuna tıklayın. Bir sonraki ekranda, POMPAYI ÇIKAR butonuna tıklayın. Bir kez daha onaylamak için bir iletişim kutusu görünür ve POMPAYI ÇIKAR butonunu seçerseniz, imha işlemi tamamlanır.

![Image13](../images/EOPatch/Bild13.png) ![Image14](../images/EOPatch/Bild14.png) ![Image15](../images/EOPatch/Bild15.png) ![Image16](../images/EOPatch/Bild16.png)

## İnsülin İletimini Askıya Alma ve Devam Ettirme
İnsülin iletiminin askıya alınması aynı zamanda hem Yayma bolusu hem de geçici bazalı iptal eder. İnsülin iletimine devam edilirken, iptal edilen yayma bolus ve geçici bazal devam ettirilmeyecektir. Ve insülin iletimi askıya alındığında, pompa her 15 dakikada bir ses verecektir.

### İnsülin iletiminin askıya alınması
Ana ekranın üst kısmında EOPATCH2'yi seçin ve sağ alttaki ASKIYA AL butonuna tıklayın. Onay kutusunda ONAYLA'yı seçtiğinizde, bir zaman seçim kutusu görünür. Süreyi seçtikten sonra ONAYLA düğmesini seçerseniz, insülin iletimi ayarlanan süre boyunca askıya alınacaktır.

![Image17](../images/EOPatch/Bild17.png) ![Image18](../images/EOPatch/Bild18.png) ![Image19](../images/EOPatch/Bild19.png)


### İnsülin iletimini devam ettirme
Ana ekranın üst kısmında EOPATCH2'yi seçin ve sağ alttaki DEVAM ET butonuna tıklayın. Onay iletişim kutusunda ONAYLA öğesi seçildiğinde insülin iletimi devam edecektir.

![Image20](../images/EOPatch/Bild20.png) ![Image21](../images/EOPatch/Bild21.png)

## Alarmlar/Uyarılar

### Alarm

Alarmlar, en yüksek önceliğe sahip acil durumlar için verilir ve acil müdahale gerektirir. Alarm sinyali, onaylanana kadar kaybolmaz veya zaman aşımına uğramaz. Kullanılan pompa ile ilgili bir sorun olduğunda bir alarm verilir, bu nedenle kullanılan pompanın çıkarılması ve yeni bir pompa ile değiştirilmesi gereken durumlar olabilir. Uyarı bir iletişim kutusu olarak görüntülenir ve işlem tamamlanana kadar başka bir ekrana geçiş mümkün değildir.

![Image22](../images/EOPatch/Bild22.png) ![Image23](../images/EOPatch/Bild23.png)

Farklı alarm türleri aşağıda açıklanmıştır.

| Alarmlar                         | Açıklama                                                                                                                                                                                                      |
| -------------------------------- | ------------------------------------------------------------------------------------------------------------------------------------------------------------------------------------------------------------- |
| Rezervuar boş                    | Patch rezervuarında insülin bittiğinde belirir.                                                                                                                                                               |
| Patch süresi doldu               | Patch kullanım süresi dolduğunda ve başka insülin enjeksiyonu mümkün olmadığında belirir.                                                                                                                     |
| Tıkanma                          | Patch insülin girişi tıkalı göründüğünde ortaya çıkar.                                                                                                                                                        |
| Açılma kendi kendine test hatası | Patch, önyükleme sonrası kendi kendini sınama işlemi sırasında beklenmeyen bir hata bulduğunda belirir.                                                                                                       |
| Uygun olmayan sıcaklık           | Pompa hazırlığı ve kullanımı sırasında, pompa normal çalışma sıcaklığı aralığının dışında olduğunda belirir. Bu alarmla başa çıkmak için pompa uygun çalışma sıcaklığı (4,4 ila 37°C) arasına getirilmelidir. |
| İğne yerleştirme Hatası          | Pompa uygulama işlemi sırasında iğne girişi normal olmadığında belirir. Pompanın iğne giriş kenarı ile iğne etkinleştirme düğmesinin düz bir çizgide olduğunu kontrol edin.                                   |
| Pompa pil hatası                 | Pompanın dahili pili bitip kapanmadan hemen önce belirir.                                                                                                                                                     |
| Pompa etkinleştirme Hatası       | Uygulama, pompa önyüklendikten sonraki 60 dakika içinde pompa hazırlık işlemini tamamlayamadığı zaman gerçekleşir.                                                                                            |
| Pompa Hatası                     | Pompa, etkinleştirilirken ve kullanılırken beklenmeyen bir hatayla karşılaştığında belirir.                                                                                                                   |

### Uyarı

Orta veya düşük öncelikli bir durumda bir uyarı oluşur. Bir uyarı oluştuğunda, Genel Bakış ekranında bir bildirim olarak görüntülenir.

![Image24](../images/EOPatch/Bild24.png)

Farklı uyarı türleri aşağıda açıklanmıştır.

| Uyarılar                     | Açıklama                                                                                                                                     |
| ---------------------------- | -------------------------------------------------------------------------------------------------------------------------------------------- |
| İnsülin askıya alma sonu     | İnsülin infüzyon süspansiyonu tamamlandıktan sonra kullanıcı tarafından ayarlanan süre geçtiğinde gerçekleşir.                               |
| Düşük rezervuar              | Pompada kalan insülin miktarı programda ayarlanan miktarın altına düştüğünde belirir.                                                        |
| Pompa çalışma ömrü sona erdi | Pompa kullanım süresi bittiğinde belirir.                                                                                                    |
| Pompa yakında sona erecek    | Pompa süresi sona ermeden 1 saat önce belirir.                                                                                               |
| Eksik Pompa aktivasyonu      | Eşleştirme tamamlandıktan sonraki aşamada pompa etkinleştirme sırasında yaşanan kesinti nedeniyle 3 dakikadan fazla zaman geçtiğinde oluşur. |
| Pompa pili zayıf             | Pompanın pili azaldığında belirir.                                                                                                           |

