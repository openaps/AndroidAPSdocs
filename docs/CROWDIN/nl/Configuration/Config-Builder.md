# Configurator

Afhankelijk van je instellingen kun je de Configurator openen via een tabblad bovenaan het scherm of via het hamburger menu (3 streepjes in linkerbovenhoek).

![Configurator openen](../images/ConfBuild_Open.png)

Configurator (Conf) is het tabje waar je alle AAPS-functies kunt instellen. De vakjes aan de linker kant (A) kun je aanvinken wanneer je een bepaalde optie wilt gebruiken, de vakjes aan de rechterkant (C) kun je aanvinken als je die als een van de tabbladen (E) in AndroidAPS wilt laten weergeven. Wanneer je niet het vinkje hebt gezet om iets als tabblad weer te geven, kun je naar die functie toegaan dmv het hamburger menu (D), dit zijn de 3 streepjes onder elkaar in de linkerbovenhoek.

Wanneer er voor een functie nog extra instellingen zijn, dan kun je die openen door op het tandwiel icoontje (B) te klikken.

**Eerste instellingen:** Vanaf AAPS versie 2.0 is er een Setup-wizard die je door alle initiele instellingen van AndroidAPS zal leiden. Druk op de 3 puntjes in de rechterbovenhoek (F) en kies 'Setup Wizard' om hem te openen.

![Configurator vakjes en tandwiel](../images/ConfBuild_ConfigBuilder.png)

## Tabblad of hamburger menu

Met het selectievakje onder het oog icoontje, kun je instellen hoe een sectie bereikbaar is. De aangevinkte onderdelen zullen als tabbladen worden weergegeven. Alle niet-aangevinkte onderdelen vindt je terug in het hamburger menu (onder de 3 streepjes in linkerbovenhoek).

![Tabblad of hamburger menu](../images/ConfBuild_TabOrHH.png)

## Profiel

Selecteer het profiel dat je voor je basaalstanden wilt gebruiken. Hieronder staan de verschillende opties beschreven, zie ook de [Profiel wissel](../Usage/Profiles.md) pagina voor hoe je een profiel kunt activeren (nodig voor je eerste gebruik).

### Lokaal profiel (aanbevolen)

Lokaal profiel gebruikt instellingen voor jouw basaalstanden die je handmatig opgeeft in jouw telefoon. Wanneer je deze selecteert, verschijnt er een nieuw tabblad in AAPS, waar je jouw profielgegevens die uit je pomp zijn uitgelezen kunt veranderen indien nodig. Met de volgende profiel switch worden ze vervolgens naar jouw pomp verstuurd en opgeslagen onder profiel 1. Omdat je voor dit profiel geen internetverbinding nodig hebt, is dit de meest eenvoudige om te gebruiken.

Jow lokale profielen zijn een onderdeel van [de geëxporteerde instellingen](../Usage/ExportImportSettings.rst). Dus zorg ervoor dat je een backup van jouw instellingen-bestand (AAPSPreferences) hebt opgeslagen.

![Lokale profiel instellingen](../images/LocalProfile_Settings.png)

Knoppen:

* groene plus: toevoegen
* rode X: verwijderen
* blauwe pijl: kopiëren

Als je wijzigingen aanbrengt in je profiel, zorg er dan voor dat je het juiste profiel aan het bewerken bent. Op het profiel tabblad wordt niet altijd het gebruikte profiel weergegeven - bijvoorbeeld als je van profiel hebt gewisseld met de profiel tab op het overzicht-scherm, kan dit afwijken van het profiel dat wordt weergegeven in het tabblad profiel omdat er geen koppeling tussen deze tabs bestaat.

#### Profiel wissel dupliceren

Je kunt eenvoudig een nieuw lokaal profiel aanmaken van een profiel wissel. In dit geval word het tijdsverschil en het percentage toegepast op het nieuwe lokale profiel.

1. Ga naar het tabblad behandelingen.
2. Kies Profiel Wissel.
3. Druk op "Dupliceren".
4. Het nieuwe lokale profiel kunt u bewerken in het tabblad Lokaal profiel (LP) of via het hamburgermenu.

![Profiel wissel dupliceren](../images/LocalProfile_ClonePS.png)

Als je van Nightscout profiel wilt veranderen naar lokaal profiel, schakel dan je NS profiel in en kopieer de profiel wissel zoals hierboven beschreven.

#### Lokale profielen uploaden naar Nightscout

Lokale profielen kunnen ook worden geüpload naar Nightscout. De instellingen zijn te vinden in [NSClient voorkeuren](../Configuration/Preferences#nsclient).

![Lokaal profiel naar NS uploaden](../images/LocalProfile_UploadNS2.png)

Voordelen:

* Geen internetverbinding nodig om profielinstellingen te wijzigen
* Profielwijzigingen kunnen direct op de telefoon worden aangebracht
* nieuw profiel kan gecreëerd worden via profiel wissel
* lokale profielen kunnen naar Nightscout worden geüpload

Nadelen:

* niks

### Profiel hulp

De Profiel hulp kan je helpen met twee verschillende dingen:

1. Een profiel maken voor kinderen
2. Twee profielen of profielwissels vergelijken, om zo een nieuw profiel te klonen

Details worden uitgelegd op de aparte [profiel hulp pagina](../Configuration/profilehelper.rst).

### NS Profiel

NS Profiel maakt gebruik van de profielen die je hebt opgeslagen op jouw Nightscout site (https://[jouwnightscoutpagina]/profile). Je kunt de [Profiel wissel](../Usage/Profiles.md) gebruiken om te kiezen welk van jouw profielen actief wordt, dit profiel zal vervolgens naar jouw pomp worden gestuurd en in het pompgeheugen worden opgeslagen. Zodat je pomp hierop terugvalt wanneer AndroidAPS niet zou werken. Hierdoor kunt je heel makkelijk meerdere profielen gebruiken in Nightscout (dat wil zeggen werk, thuis, sport, vakantie, etc.). Kort nadat je klikt op "Opslaan" zullen deze profielen worden overgedragen naar AAPS als jouw smartphone online is. Zelfs zonder een internetverbinding of zonder een verbinding met Nightscout zijn de Nightscout-profielen beschikbaar in AAPS zodra ze zijn gesynchroniseerd.

Gebruik een [Profiel wissel](../Getting-Started/Screenshots.md#current-profile) om een profiel van Nightscout te activeren. Dmv het maken van een profiel wissel stuurt AAPS het geselecteerde profiel naar de pomp, zodat dit profiel nog steeds actief blijft als (door onvoorziene omstandigheden) AAPS de verbinding met de pomp verliest.

Voordelen:

* Meerdere profielen
* Gemakkelijk te bewerken via PC of tablet

Nadelen:

* Geen lokale wijzigingen in profielinstellingen
* Profielwijzigingen kunnen niet direct op de telefoon worden aangebracht

## Insuline

![Insuline soort](../images/ConfBuild_Insulin.png)

* Kies het werkingsprofiel van de insuline die jij gebruikt.
* De werkingsprofielen voor 'Snel-werkende Oref', Ultra-Rapid Oref', Lyumjev' en 'Free-Peak Oref' hebben allemaal een exponentiële vorm. Meer informatie staat in de [OpenAPS documenten](http://openaps.readthedocs.io/en/latest/docs/While%20You%20Wait%20For%20Gear/understanding-insulin-on-board-calculations.html#understanding-the-new-iob-curves-based-on-exponential-activity-curves). 
* Het werkingsprofiel zal variëren op basis van de DIA (Duration of Insulin Action, duur van insulineactiviteit) en de piektijd.
    
    * PAARSE lijn laat zien hoeveel **insuline overblijft** na het moment van bolussen, en neemt af naarmate de tijd verstrijkt.
    * BLAUWE lijn laat zien **hoe actief** de insuline is.

### DIA

* De DIA is niet voor iedereen hetzelfde. Daarom moet je het voor jouzelf testen. 
* Maar het moet altijd minstens 5 uur zijn.
* Voor veel mensen is er praktisch geen merkbaar effect van Fiasp na 3-4 uur, zelfs als er dan nog maar 0,0xx eenheden zijn overgebleven. Dit kleine restje kan nog wel steeds een merkbaar effect hebben, bijvoorbeeld tijdens het sporten. Daarom gebruikt AndroidAPS een minimum van 5u als DIA.
* Meer informatie hierover vind je in de sectie Insuline Profiel van [deze](../Getting-Started/Screenshots#insulin-profile) pagina. 

### Verschillende werkingsprofielen

* Voor Snel-werkende, Ultra-Rapid en Lyumjev is de DIA de enige variabele die je zelf kunt aanpassen, de piektijd is voorgeprogrammeerd en dus niet aan te passen. 
* Bij Free-Peak kun je zowel de DIA als de piektijd aanpassen, en deze optie mag alleen worden gebruikt door geavanceerde gebruikers die de effecten van deze instellingen begrijpen. 
* De [insuline werkingsgrafiek](../Getting-Started/Screenshots#insulin-profile) laat zien hoe de concentratie en activiteit van jouw insuline verandert versus de tijd. 
* Je kunt deze grafiek bekijken door in de Configurator een vinkje te zetten om het als een tabblad te laten zien, zonder dit vinkje kun je de grafiek bekijken via het hamburger menu (3 streepjes in linkerbovenhoek).

#### Snel-werkende Oref

* Aanbevolen voor Humalog, Novolog en Novorapid
* DIA = ten minste 5,0 uur
* Max. piek = 75 minuten na injectie (vast, niet instelbaar)

#### Ultra-Rapid Oref

* Aanbevolen voor Fiasp
* DIA = ten minste 5,0 uur
* Max. piek = 55 minuten na injectie (vast, niet instelbaar)

#### Lyumjev

* Speciaal insulineprofiel voor Lyumjev
* DIA = ten minste 5,0 uur
* Max. piek = 45 minuten na injectie (vast, niet instelbaar)

#### Free-Peak Oref

* Met het Free-Peak Oref (Vrije-Piek Oref) kun je zelf het tijdstip kiezen waarop de werkzaamheid van je insuline zijn piek heeft.
* De DIA wordt automatisch ingesteld op 5 uur, tenzij je hem in jouw profiel hoger hebt ingesteld (dan wordt de waarde uit jouw profiel gebruikt).
* Dit profiel wordt aanbevolen als de insuline bij jou een werkingsprofiel heeft dat helemaal niet overeenkomt met de standaarden, of wanneer je een mengsel van verschillende insulines gebruikt.

## BG bron

Selecteer de bloed glucose bron u gebruikt - Zie [BG bron](BG-Source.rst) pagina voor meer informatie over setup.

* [xDrip+](https://xdrip-plus-updates.appspot.com/stable/xdrip-plus-latest.apk)
* NSClient BG
* [MM640g](https://github.com/pazaan/600SeriesAndroidUploader/releases)
* [Glimp](https://play.google.com/store/apps/details?id=it.ct.glicemia&hl=de) - enkel versie 4.15.57 en nieuwer worden ondersteund
* [Dexcom App (aangepast)](https://github.com/dexcomapp/dexcomapp/) - Selecteer 'BG gegevens verzenden naar xDrip+' als je de alarmen van xDrip+ wilt gebruiken.
    
    ![Configurator BG bron](../images/ConfBuild_BGSource.png)

* [Poctech](http://www.poctechcorp.com/en/contents/268/5682.html)

* [Tomato App](http://tomato.cool/) voor MiaoMiao
* Willekeurige BG: genereert willekeurige BG gegevens (alleen Demo modus)

## Pomp

Selecteer de pomp die jij gebruikt.

* [Dana R](DanaR-Insulin-Pump.md)
* DanaR Koreaans (Koreaanse versie van DanaR)
* DanaRv2 (DanaR met ge-updatete firmware)
* [Dana RS](DanaRS-Insulin-Pump.md)
* [Accu-Chek Insight](Accu-Chek-Insight-Pump.md)
* [Accu Chek Combo](Accu-Chek-Combo-Pump.md) (hiervoor moet je de Ruffy app geïnstalleerd hebben)
* [Medtronic](MedtronicPump.md)
* MDI (bedoeld voor mensen die pentherapie gebruiken, hiermee geeft AAPS suggesties voor jouw insulinedosis)
* Virtuele pomp (open loop voor een pomp die niet automatisch kan worden aangestuurd door AAPS, hiermee geeft AAPS alleen suggesties die je zelf handmatig in je pomp moet invoeren)

Voor dana pompen, gebruik **Geavanceerde instellingen ** om BT watchdog te activeren indien nodig. Het schakelt bluetooth uit gedurende één seconde als er geen verbinding met de pomp kan worden gemaakt. Dit kan helpen voor sommige telefoons waarbij problemen met de bluetooth verbinding optreden (meer specifiek: wanneer de bluetooth stack bevriest).

[Wachtwoord voor Dana RS pomp](../Configuration/DanaRS-Insulin-Pump.md) moet correct zijn ingevoerd. In oudere versies werd het wachtwoord niet gebruikt, nu wel!

## Gevoeligheid detectie

Selecteer het type gevoeligheid detectie (ook wel bekend als Auto-Sensitivity / Autosens in het Engels). Over de verschillende opties kun je [hier](../Configuration/Sensitivity-detection-and-COB.md) meer lezen. Hiermee houdt het algoritme jouw gegevens van de afgelopen tijd in de gaten, en past zijn gedrag aan wanneer hij merkt dat je gevoeliger (of, juist ongevoeliger) bent voor insuline dan normaal. Zie ook de [OpenAPS documenten](http://openaps.readthedocs.io/en/latest/docs/walkthrough/phase-4/advanced-features.html#auto-sensitivity-mode).

Je kunt je gevoeligheid op het Overzicht-scherm laten weergeven door Gevoeligheid te selecteren en te kijken naar de witte lijn. Ook wordt het weergegeven als "AS...%", waarbij AS staat voor AutoSens. Let op, je moet minimaal [Doel 8](../Usage/Objectives#objective-8-adjust-basals-and-ratios-if-needed-and-then-enable-autosens) bereikt hebben om gevoeligheid detectie/[Autosens](../Usage/Open-APS-features#autosens) jouw insulinetoediening automatisch te laten aanpassen. Als je dit doel nog niet hebt bereikt, dan wordt de Autosens percentage lijn in de grafiek alleen weergegeven ter info.

### Opname instellingen

Als je Oref1 met SMB gebruikt moet je **min_5m_carbimpact** op 8 instellen. Als je AMA gebruikt moet je dit op 3 hebben staan. Deze waarde wordt gebruikt om de hoeveelheid opgenomen koolhydraten (Carbs On Board, COB) te laten afnemen wanneer jouw bloedsuiker niet zoveel stijgt als het algoritme had verwacht nadat je koolhydraten hebt gegeten. Deze waarde wordt alleen gebruikt in speciale gevallen: wanneer jouw CGM geen gegevens doorgeeft, of wanneer bijv. fysieke activiteit de koolhydraten "opeet". Op momenten wanneer [koolhydraat absorptie](../Usage/COB-calculation.rst) niet dynamisch vastgesteld kan worden aan de hand van veranderende bloed glucose word een basis verval gehanteerd. Het is in feite een vangnet.

## APS

Selecteer het gewenste APS (Artificial Pancreas System, kunstmatig alvleesklier systeem) algoritme. Je kunt de actuele details van jouw gekozen algoritme laten weergeven op het tabblad OpenAPS(OAPS). Daar zie je het resultaat van de meest recente berekening die het algoritme maakte.

* OpenAPS AMA (geavanceerde maaltijdhulp, onderdeel van het algoritme in 2017) Meer details over OpenAPS AMA kun je vinden in de [OpenAPS documenten](http://openaps.readthedocs.io/en/latest/docs/Customize-Iterate/autosens.html#advanced-meal-assist-or-ama). Voordeel van AMA tov zijn voorganger is dat het systeem sneller een hogere tijdelijke basaalstand af kan geven als je jezelf net een maaltijdbolus hebt gegeven (let op: dit geldt wanneer je je koolhydraten nauwkeurig invoert).
* [OpenAPS SMB](../Usage/Open-APS-features.md) (Super Micro Bolus). Dit is het meest recente algoritme, bedoeld voor gevorderde gebruikers. Je moet minimaal in [Doel 10](../Usage/Objectives#doel-10-activeren-van-extra-functies-overdag-zoals-smb-super-micro-bolus) zijn om OpenAPS SMB te gebruiken, en vergeet niet om je min_5m_carbimpact op 8 in te stellen via Configurator > gevoeligheid detectie > gevoeligheid Oref1 instellingen.

## Loop

* Schakelen tussen Open Loop, Gesloten Loop en Stop Bij Laag.

![Configurator - loop modus](../images/ConfigBuilder_LoopLGS.png)

### Open loop

* AAPS analyseert continu alle beschikbare gegevens (IOB, COB, BG...) en doet indien nodig suggesties voor hoe je de insulineafgifte op je pomp moet veranderen. 
* De suggesties zullen niet automatisch in je pomp worden doorgevoerd (zoals in closed loop) maar moeten handmatig worden ingevoerd in de pomp. Of, wanneer je een compatibele pomp (Dana R/RS of Accu Chek Combo) gebruikt, dan moet je de suggestie bevestigen met een knop in de app. 
* De open loop modus is bedoeld om te leren hoe AndroidAPS werkt, en om dagelijks gebruik van AndroidAPS mogelijk te maken wanneer je een niet-compatibele pomp hebt.

### Closed loop

* AAPS analyseert continu alle beschikbare gegevens (IOB, COB, BG...) en past indien nodig automatisch (d.w.z. zonder dat jij iets hoeft te doen) de insulineafgifte van jouw pomp aan (bolus toedienen, tijdelijke basaalstand, tijdelijke onderbreking van insulineafgifte om een hypo te voorkomen etc.). Zodat jouw bloedglucose op (binnen) de door jou ingestelde streefdoel(en) uikomt. 
* De closed loop modus werkt met vele veiligheidslimieten, die door jou individueel moeten worden ingesteld.
* De closed loop modus kun je alleen gebruiken als je minimaal in [Doel 6](../Usage/Objectives#objective-6-starting-to-close-the-loop-with-low-glucose-suspend) bent, en als je een compatibele pomp hebt.
* Let op: in closed loop modus wordt het aangeraden om één enkel streefdoel te hebben in plaats van een doelbereik (bijv. 5,5 mmol/l en geen 5,0-7,0 mmol/l of 100 mg/dl en geen 90-125 mg/dl).

### Stop Bij Laag

* maxIOB is ingesteld op nul
* Dit betekent dat als de bloedglucose daalt, er een lagere basaal wordt ingesteld.
* Maar als de bloedglucosespiegel stijgt, zal er geen hogere basaal worden ingesteld. Er wordt gewoon de basaalstand afgegeven die in jouw profiel staat.
* Alleen als de basale IOB negatief is (vanwege een eerdere Stop Bij Laag) zal extra insuline worden gegeven om jouw BG naar beneden te krijgen.

### Minimale verzoek voor aanpassing

* Bij het gebruik van open loop ontvangt je meldingen telkens wanneer AAPS een suggestie doet om de basaalstand aan te passen. 
* Om het aantal meldingen te verminderen, kun je een breder bereik voor BG gebruiken of een hoger percentage van het minimale verzoek voor aanpassing.
* Hiermee stel je de minimale relatieve TBR aanpassing in waarbij AAPS een suggestie doet.

## Doelen (leerprogramma)

AndroidAPS heeft een aantal leerdoelen die je stap voor stap moet voltooien. Hierdoor wordt je veilig begeleid door de verschillende stappen om een closed loop te maken. Het garandeert dat je alles correct hebt ingesteld en dat je begrijpt wat het systeem precies doet. Dat is cruciaal om op het systeem te kunnen vertrouwen.

Het is verstandig om regelmatig [jouw instellingen te exporteren](../Usage/ExportImportSettings.rst) (inclusief jouw voortgang van de leerdoelen). In het geval dat je je telefoon moet vervangen (verloren, stuk gegaan etc.) dan kun je deze instellingen importeren, en weer verdergaan waar je gebleven was met je doelen.

Zie [Doelen](../Usage/Objectives.rst) pagina voor meer informatie.

## Behandelingen

Op het tabblad Behandelingen kunt je de behandelingen zien die zijn geüpload naar Nightscout. Wilt u invoer bewerken of verwijderen (bijvoorbeeld bij minder gegeten koolhydraten dan verwacht) selecteer dan 'Verwijderen' en voer de nieuwe waarde in (wijzig indien nodig het tijdstip) via de [koolhydraten knop op het beginscherm](../Getting-Started/Screenshots#carb-correction).

## Algemeen

### Overzicht

Hier wordt de huidige status je loop weergegeven, en er zijn knoppen voor meest voorkomende acties (Zie [sectie Overzicht-scherm](../Getting-Started/Screenshots.md) voor details). Instellingen kunnen worden geopend door te klikken op het tandwiel-symbooltje:

#### Laat scherm aan

De optie 'Laat scherm aan' zorgt ervoor dat Android je telefoonscherm altijd aan laat staan. Dit is handig voor presentaties enz. Maar het vreet natuurlijk stroom. Daarom wordt aanbevolen om dit alleen in te schakelen wanneer je smartphone aan de oplader hangt.

#### Knoppen

Kies welke knoppen worden getoond op het Overzicht-scherm.

* Behandelingen
* Boluscalculator
* Insuline
* Koolhydraten
* CGM (opent xDrip+)
* Kalibratie

Ook kun je snelkoppelingen instellen voor insuline- en koolhydraat-stapgroottes en kiezen of het notitieveld moet worden weergegeven in behandeling dialoogvensters.

#### Vaste maaltijd instellingen

Maak een knop voor een bepaalde standaardmaaltijd (koolhydraten en berekeningsmethode voor je bolus) die op het Overzicht-scherm zal worden weergegeven. Gebruik dit voor standaardmaaltijden die je vaak eet. Wanneer je een begin- en eindtijd specificeert voor jouw standaardmaaltijden (optioneel), dan zal de bijbehorende knop alleen zichtbaar zijn op het Overzicht-scherm tijdens de tijden die je hebt gekozen.

Opmerking: De knop voor een standaardmaaltijd zal niet zichbaar zijn wanneer je buiten het opgegeven tijdsbereik bent, of wanneer je genoeg IOB hebt voor de koolhydraten in jouw standaardmaaltijd.

![Vaste maaltijd instellingen](../images/ConfBuild_QuickWizard.png)

#### Standaard tijdelijke streefdoelen

Hier kun je jouw standaard tijdelijke streefdoelen (duur en streefwaarde) kiezen. Standaardwaardes zijn:

* Eet binnenkort: streefdoel 72 mg/dl / 4,0 mmol/l, duur 45 min
* Activiteit: streefdoel 140 mg/dl / 7,8 mmol/l, duur 90 min
* Hypo: streefdoel 125 mg/dl / 6,9 mmol/l, duur 45 min

#### Ontlucht/Vul standaard insuline hoeveelheden

Kies de standaard hoeveelheden van de drie knoppen in het Ontlucht /vul dialoogvenster, afhankelijk van de lengte van jouw katheter.

#### Bereik voor visualisatie

Kies de hoge en lage grens voor het 'groene gebied' in jouw BG-grafiek op het AndroidAPS overzicht en smartwatch. Het geeft alleen maar aan wat het groene gebied is in jouw grafiek, AAPS gebruikt deze waardes niet als streefwaarde oid. Bijvoorbeeld: 70-180 mg/dl of 3,9-10 mmol/l

#### Afgekorte tab titels

Kies ervoor of je de tabtitels in AndroidAPS lang wilt (bijvoorbeeld ACTIES, LOKAAL PROFIEL, AUTOMATISERING) of kort (bijvoorbeeld ACT, LP, AUTO)

#### Toon notities veld in behandeling dialoogvensters

Kies of je een notes-veld wilt hebben bij het invoeren van een behandeling of niet.

#### Statusindicatoren

Kies of je [statusindicatoren](../Configuration/Preferences#statusindicatoren) wilt laten weergeven op jouw overzichtsscherm voor de canule leeftijd, insuline leeftijd, sensor leeftijd, batterij leeftijd, reservoir niveau en batterij niveau. Als het waarschuwingsniveau wordt bereikt, zal die info in geel worden weergegeven. Wanneer het alarmniveau wordt bereikt, zal het rood worden weergegeven.

#### Geavanceerde instellingen

**Voer dit deel van het boluswizard resultaat uit**: Veel mensen die SMB gebruiken, kiezen ervoor om niet 100% van de maaltijdbolus in één keer af te geven. Vaak kiezen ze ervoor om maar een deel (bijv. 75%) van de maaltijdbolus meteen af te laten geven, en de rest over te laten aan het SMB algoritme. Kies hier het standaardpercentage waarmee jij wilt dat de boluswizard rekent. Als je bijvoorbeeld 75% invult, en je zou een bolus van 10E nodig hebben, dan stelt de boluswizard voor om slechts 7,5E te geven.

**Schakel super bolus functionaliteit in wizard** (Dit is iets anders dan de *super micro bolus*!): Gebruik met voorzichtigheid en schakel dit pas in als je weet wat het precies doet. Kort gezegd wordt hiermee jouw basale insuline voor de komende twee uur toegevoegd aan de bolus, waarna jouw basaal voor twee uur op nul wordt gezet (zero-temp). **De AAPS closed loop-functies worden hiermee tijdelijk uitgeschakeld - dus weet wat je doet! Als je SMB gebruikt, dan wordt de loop uitgeschakeld zoals aangegeven in jouw instellingen voor ["Max minuten basaal om SMB tot te limiteren"](../Usage/Open-APS-features#max-minutes-of-basal-to-limit-smb-to). Als je geen SMB gebruikt, dan zal de loop gedurende twee uur uitgeschakeld worden.** Details over superbolus kun je [hier](https://www.diabetesnet.com/diabetes-technology/blue-skying/super-bolus) vinden.

### Acties

* Een aantal knoppen voor snelle toegang tot algemene functies.
* Zie [AAPS screenshots](../Getting-Started/Screenshots#acties-tabblad) voor meer informatie.

### Automatisering

Door de gebruiker gedefinieerde automatiseringstaken ("als-dan-anders"). [Hier](../Usage/Automation.rst) kun je meer lezen.

### SMS Communicator

Hiermee kunt je toestaan dat zorgverleners vanaf afstand (bijv. ouders van schoolgaande kinderen) sommige functies van AndroidAPS kunnen laten uitvoeren via SMS. Op de pagina over [SMS-commando's](../Children/SMS-Commands.rst) kun je lezen hoe je dit instelt.

### Voeding

Toont de instellingen voor voeding die zijn gemaakt in de Nightscout food database, zie de [Nightscout Readme](https://github.com/nightscout/cgm-remote-monitor#food-custom-foods) voor meer informatie.

Opmerking: Invoer uit Nightscout kan niet worden gebruikt in de AndroidAPS calculator. Het kan alleen worden bekeken (view only).

### Wear (voor smartwatches)

Gebruik je Android Wear smartwatch om AndroidAPS te bekijken en te besturen (zie [pagina Smartwatch instellingen](../Configuration/Watchfaces.md)). Via de instellingen (tandwiel-icoontje) kun je aanvinken welke variabelen moeten worden meegenomen bij het berekenen van een bolus via je horloge (bijv. 15min-trend, COB...).

Als je wilt bolussen etc. vanaf je horloge, dan moet je bij "Wear instellingen" de optie "Bedieningen via horloge" geactiveerd hebben.

![Wear instellingen](../images/ConfBuild_Wear.png)

Via het Wear tabblad of via het hamburger menu (3 streepjes linksboven in het Overzicht-scherm als het Wear tabblad niet wordt weergegeven) kun je:

* "Update Wear gegevens" kiezen. Kan handig zijn als je horloge enige tijd niet verbonden is geweest, en je wilt de informatie naar je horloge sturen.
* "Open instellingen op Wear" kiezen. Dit opent de instellingen van je horloge direct vanaf je telefoon.

### xDrip Statuslijn (Horloge)

Toont informatie over jouw loop op je xDrip+ watchface (als je de AAPS/[AAPv2 watchface niet gebruikt](../Configuration/Watchfaces.md)).

### NSClient

* Synchronisatie van jouw AndroidAPS-gegevens instellen met Nightscout.
* [Instellingen](../Configuration/Preferences#nsclient) kun je openen door te klikken op het tandwiel symbool.

### Onderhoud

Kies het aantal te verzenden logbestanden, en het e-mailadres waarheen ze verstuurd worden. Normaal gesproken geen verandering nodig.

### Configurator

Gebruik tabblad voor Configurator in plaats van het hambuger menu.