# Tijdelijk streefdoel

## Wat is een Tijdelijk streefdoel en hoe kan ik dat instellen?

Met een Tijdelijk streefdoel ("Temp-Target” of TT in het Engels), kun je het streefdoel wijzigen voor jouw bloedglucose gedurende een zelfgekozen periode. Dit is vooral handig in bepaalde situaties: bij fysieke activiteit, tijdens een hypo (waarbij je koolhydraten nodig hebt) of wanneer je binnenkort gaat eten. Voor deze situaties heeft AAPS standaardinstellingen, die je zelf kunt kiezen. Tik hiervoor op de 3 puntjes in de rechter bovenhoek en kies Instellingen -> Overig -> Standaardwaardes tijdelijke streefdoelen. Hier heb je de mogelijkheid om de standaardinstellingen van AAPS te wijzigen. Om vervolgens een Tijdelijk streefdoel te gebruiken, zijn er verschillende manieren. Houd op het Overzicht-scherm het vlak rechtsboven met jouw streefdoel lang ingedrukt. Of druk op het Overzicht-scherm op de oranje 'Koolhydraten' knop onderin beeld. Een andere manier is om (als je die hebt geactiveerd) naar de 'Acties' tab te gaan en te kiezen voor 'Tijd. streefdoel'. Je kunt via alledrie deze manieren kiezen voor één van de standaardinstellingen, maar je kunt ook een vrij gekozen Tijdelijk streefdoel instellen. Dat kan via de 'Acties' tab ('Manueel') of door op het Overzicht-scherm je streefwaarde lang ingedrukt te houden ('Aangepast').

## Hypo Tijdelijk streefdoel

Dit kan worden beschouwd als het belangrijkste Tijdelijke streefdoel. Er zijn verschillende redenen om deze te gebruiken: 1. Je realiseren dat je op een hypo afstevent; meestal ziet de Loop dit al aankomen en voorkomt hij dat je te laag gaat zitten, maar in sommige gevallen kun jij dit zelf beter zien aankomen. In dat geval stel je een Hypo Tijdelijk streefdoel in, omdat de Loop sneller zal stoppen/minderen met insuline afgeven wanneer een hogere streefwaarde is ingesteld. 2. Wanneer je koolhydraten eet om een hypo te behandelen; je bloedglucose zal in zo'n situatie snel stijgen. De Loop zal proberen om voor deze stijging te corrigeren door een hoge tijdelijke basaalstand of zelfs een SMB te geven. Een Hypo Tijdelijk streefdoel kan dat voorkomen. 3. (geavanceerd, geldt vanaf Doel 8): Je kunt "Hoog Tijdelijk streefdoel verhoogt gevoeligheid" inschakelen voor Tijdelijke streefdoelen van 100 mg/dl of 5.5mmol/l of hoger in OpenAPS SMB. Hierdoor wordt jouw insulinegevoeligheid (ISF) verhoogd, waardoor AndroidAPS extra terughoudend is met het geven van insuline. 4. (geavanceerd, geldt vanaf Doel 8): Je kunt “Gebruik SMB met een hoog tijdelijk doel” deactiveren, zodat ook al heb je COB > 0, "Gebruik SMB met Tijdelijke doelen" of "Activeer SMB altijd" ingeschakeld, AndroidAPS geen SMBs zal geven zolang je een hoog Tijdelijk streefdoel hebt ingesteld.

Opmerking: als jouw bloedglucose lager dan 72mg/dl of 4mmol/l is, en je voert koolhydraten in via de oranje 'Koolhydraten' knop op het Overzicht-scherm, dan wordt er automatisch een Hypo Tijdelijk streefdoel ingeschakeld. Wel zo handig!

## Activiteit Tijdelijk streefdoel

Voor en tijdens fysieke activiteit wil je misschien een hoger streefdoel instellen om te voorkomen dat je te laag komt te zitten. De makkelijkste manier om dat te doen, is via de standaardinstelling "Activiteit Tijdelijk streefdoel". Lees bovenaan deze pagina meer details over het instellen hiervan.

Geavanceerd, doelstelling 8: Het voordeel van “Activiteit Tijdelijk streefdoel” is dat je "Hoog Tijdelijk streefdoel verhoogt gevoeligheid" kunt inschakelen voor Tijdelijke streefdoelen hoger of gelijk aan 100 mg/dl of 5.5mmol/L in OpenAPS SMB. AndroidAPS is dan gevoeliger. Sommige mensen gebruiken in plaats van die optie een Profiel wissel voordat/terwijl ze een Activiteit Tijdelijk streefdoel instellen, dat kan ook. Iedereen is anders en je moet uitproberen wat voor jou werkt. Als “Gebruik SMB met hoog tijdelijk doel” is gedeactiveerd, zal AndroidAPS geen SMBs gebruiken, zelfs niet wanneer COB > 0, "Gebruik SMB met Tijdelijke doelen" of "Activeer SMB altijd" zijn ingeschakeld.

## Eet binnenkort Tijdelijk streefdoel

Als u weet dat je strakjes iets gaat eten, dan kun je dit Tijdelijke streefdoel inschakelen, zodat je al meer insuline aan boord (IOB) hebt voordat je iets eet. Vooral voor degenen die geen pre-bolus gebruiken (pre-bolus is alvast bolussen, en dan even wachten met eten), is dit een goed alternatief. Je kunt meer lezen over de mogelijkheden van Eet binnenkort ("Eating soon") in het Engelstalige artikel ['How to do "eating soon" mode'](https://diyps.org/2015/03/26/how-to-do-eating-soon-mode-diyps-lessons-learned/) of ga naar [deze site](https://diyps.org/tag/eating-soon-mode/).

Geavanceerd, geldt vanaf Doel 8: Als je OpenAPS SMB gebruikt en je hebt "Lage temptarget verlaagt gevoeligheid” ingeschakelt, dan werkt AndroidAPS wat agressiever. Voor deze optie geldt dat je Tijdelijke streefdoel lager dan 100 mg/dl of 5.5mmol/l moet zijn.

## Aangepast Tijdelijk streefdoel

Soms wilt je gewoon een Tijdelijk streefdoel hebben dat anders is dan de standaard ingestelde Tijdelijke streefdoelen. Wanneer je die optie kiest, kun je de streefwaarde voor je bloedglucose en ook de tijdsduur zelf kiezen. Je kunt een Aangepast tijdelijk streefdoel inschakelen via de 'Acties' tab ('Manueel") of door op het Overzicht-scherm je streefwaarde in de rechter bovenhoek lang ingedrukt te houden ('Aangepast').