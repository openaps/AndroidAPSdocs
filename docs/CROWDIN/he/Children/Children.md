# ניטור מרחוק

```{image} ../images/KidsMonitoring.png
:alt: Monitoring children
```

מערכת AndroidAPS מציעה מספר אפשרויות לניטור מרחוק ושליחת פקודות מרחוק לטיפול בילדים. באותה מידה ניתן לנטר מרחוק גם את בן\\בת הזוג או חבר.

## פונקציות

- משאבת הילד נשלטת באמצעות מכשיר הטלפון של הילד, דרך AAPS.
- ההורים יכולים לעקוב מרחוק ולראות את כל המידע הרלוונטי, כגון רמת סוכר, פחמימות פעילות, אינסולין פעיל, וכו', באמצעות ** אפליקציית AAPSClient** במכשיר הטלפון הפרטי שלהם. על ההגדרות ב-AAPS ובאפליקציית AAPSClient להיות זהות.
- הורים יכולים לקבל התרעות באמצעות שימוש **באפליקציית xDrip בתור עוקבים (follower mode)** במכשירים החכמים.
- שליטה מרחוק ב-AndroidAPS באמצעות [פקודות SMS](../Children/SMS-Commands.md) המאובטחת באמצעות אימות דו-שלבי.
- שליטה מרחוק באמצעות אפליקציית NSClient מומלצת רק אם הסנכרון עובד היטב (כלומר, אין שינויים לא רצויים בנתונים כמו שינוי עצמי של מטרה זמנית, בזאלי זמני וכו') ראה [הערות פרסום עבור גרסה 2.8.1.1](Releasenotes-important-hints-2-8-1-1) עבור פרטים נוספים.

## כלים ואפליקציות לניטור מרחוק

- [נייטסקאוט](https://nightscout.github.io/) בדפדפן אינטרנט (בעיקר הצגת נתונים)
- אפליקציית AAPSClient היא גרסה חלקית של AAPS, המסוגלת לעקוב אחר מטופל\ת, מאפשרת החלפת פרופילים, הגדרת ערכי מטרה זמניים ורישום פחמימות. קיימות שתי אפליקציות: [AAPSClient ו-AAPSClient2 להורדה](https://github.com/nightscout/AndroidAPS/releases/). ההבדל היחידי ביניהן הוא שמן. כך ניתן להתקין שני עותקים של האפליקציה על אותו המכשיר ולעקוב אחר שני מטופלים או חשבונות נייטסקאוט במקביל.
- דקסקום Follow אם אתם משתמשים באפליקציית דקסקום (רק ערכי הסוכר מוצגים)
- אפליקציית [xDrip+](../Configuration/xdrip.md) במצב עוקב (בעיקר להצגת ערכי הסוכר והשמעת **התראות**)
- אפליקציית [Sugarmate](https://sugarmate.io/) או [Spike](https://spike-app.com/) על מכשירי iOS (בעיקר ערכי סוכר **והתראות**)
- ישנם משתמשים הנעזרים בכלים כמו [Team Viewer](https://www.teamviewer.com/) לגישה מלאה ופתרון בעיות מרחוק

## אפשרויות שעון חכם

שעון חכם יכול להיות כלי עזר משמעותי בניהול AAPS אצל ילדים. ישנן מספר תצורות אפשריות:

- במידה ו-AAPSClient מותקן במכשיר הטלפון של ההורים, ניתן להתקין אפליקציית [AAPSClient WearOS ](https://github.com/nightscout/AndroidAPS/releases/)על שעון חכם תואם המחובר למכשיר הטלפון של ההורים. האפליקציה תראה רמת סוכר נוכחית, מצב לולאה, ותאפשר הזנת פחמימות, יעדי מטרה זמניים, ושינויי פרופיל. אין אפשרות לבולוסים מרחוק באמצעות אפליקציית WearOS.
- לחילופין, ניתן לבנות ולהתקין את אפליקציית [AAPS WearOS](https://androidaps.readthedocs.io/en/latest/Configuration/Watchfaces.html) על שעון חכם תואם המחובר למכשיר הטלפון של הילד, אולם ענוד על ידו של ההורה. אפשרות זו כוללת את כל הפונקציות הרשומות לעיל, וכן את האפשרות למתן בולוסים. כך יוכל ההורה להזריק בולוסים מבלי להשתמש פיזית במכשיר הטלפון של הילד.

## דברים שיש לקחת בחשבון

- הגדרת [פרופיל](FAQ-how-to-begin) (מינונים באזליים, DIA, יחס התיקון..) יכולה להיות מאתגרת לילדים ובמיוחד בגיל ההתבגרות בעקבות הורמוני הגדילה.
- על ההגדרות ב-AAPS ובאפליקציית AAPSClient להיות זהות.
- שימו לב שיש הפרש זמנים מסויים בין הטלפון הראשי של המטופל לבין הטלפון העוקב בגלל שליחה והורדה של נתונים ובגלל ש-AAPS של המכשיר הראשי יעלה עדכון רק אחרי שיסיים לבצע את פעולתו.
- לכן קחו את הזמן, הגדירו היטב ונסו את ההגדרות כשהילד\ה לידכם לפני שתתחילו ניטור וטיפול מרחוק. חופשות מבית הספר הן זמן מתאים לכך.
- מהי התוכנית למקרי חירום כאשר השליטה מרחוק לא עובדת (נניח בעקבות בעיות רשת)?
- ניטור וטיפול מרחוק יכול להיות שימושי מאוד בגילי גן ובית ספר יסודי. אך יש לוודא שהמורים והסגל מודעים לתוכנית הטיפול שלכם. דוגמאות לתוכניות טיפול כאלה ניתן למצוא ב[לשונית הקבצים (files) בקבוצת AndroidAPS](https://www.facebook.com/groups/AndroidAPSUsers/files/) בפייסבוק.
- חשוב להשאיר את מכשיר הטלפון של הילד בטווח קליטה של המשאבה והחיישן בכל עת. זה עשוי להיות מאתגר, בעיקר כשמדובר בילדים קטנים. ישנם פתרונות שונים. אפשרות פופולארית אחת היא [חגורת SPI](https://spibelt.com/collections/kids-belts)
