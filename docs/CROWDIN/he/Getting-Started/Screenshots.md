# מסכי AndroidAPS

## מסך הבית

![Homescreen V2.7](../images/Home2020_Homescreen.png)

זהו המסך הראשון שתתקלו בו בעת פתיחת AndroidAPS והוא מכיל את רוב המידע שתצטרכו ביום יום.

### חלק A - לשוניות

* ניווט בין מודולי AndroidAPS השונים.
* לחלופין ניתן לעבור בין המסכים ע"י החלקה שמאלה וימינה.
* הלשוניות שניתנות להצגה נבחרות ב[בונה התצורה](../Configuration/Config-Builder#tab-or-hamburger-menu).

### חלק B - פרופיל וערכי מטרה

#### פרופיל נוכחי

![Profile switch remaining duration](../images/Home2020_ProfileSwitch.png)

* הפרופיל הנוכחי מוצג בסרגל הימיני (כששפת המערכת עברית).
* לחיצה קצרה על הפרופיל מציגה את פרטי הפרופיל
* לחיצה ארוכה על הפרופיל תפתח את תיבת דו השיח [החלפת פרופיל](../Usage/Profiles#profile-switch).
* אם החלפת הפרופיל בוצעה עם משך זמן מוגדר, הזמן הנותר מוצג בסוגריים.

#### ערך מטרה

![Temp target remaining duration](../images/Home2020_TT.png)

* ערך המטרה הנוכחי של הסוכר בדם מוצג בסרגל השמאלי (כששפת המערכת עברית).
* לחצו לחיצה קצרה על ערכי המטרה כדי להגדיר [ערך מטרה זמני](../Usage/temptarget.md).
* אם הוגדר ערך מטרה זמני, צבע הכפתור יצבע בצהוב והזמן הנותר בדקות מוצג בסוגריים.

#### הצגת שינויים דינמיים בערכי המטרה

![הצגת שינויים דינמיים בערכי המטרה](../images/Home2020_DynamicTargetAdjustment.png)

* AAPS יכול להתאים באופן דינמי את ערכי המטרה על סמך הרגישות אם אתם משתמשים באלגוריתם SMB.
* הפעילו את אחת [מהאפשרויות הבאות](../Configuration/Preferences#openaps-smb-settings) או את שתיהן 
   * "רגישות מעלה את ערך המטרה" ו\או 
   * "תנגודת מורידה את ערך המטרה" 
* אם AAPS מזהה תנגודת או רגישות, המטרה תשונה ממה שנקבע בפרופיל. 
* כאשר ערך המטרה ישונה, רקע כפתור ערך המטרה יצבע ירוק.

### חלק C - רמת הסוכר בדם וסטטוס לולאה

#### רמת סוכר נוכחית

* קריאת הסוכר האחרונה מהחיישן מוצגת בצד ימין.
* הצבע של ערך הסוכר משקף את הסטטוס לפי [הטווח](../Configuration/Preferences#range-for-visualization) המוגדר. 
   * ירוק = בטווח
   * אדום = מתחת לטווח
   * צהוב = מעל הטווח
* הערכים האפורים באמצע מציגים דקות מאז הקריאה האחרונה ושינויים מאז הקריאה האחרונה, ב-15 וב-40 הדקות האחרונות.

#### סטטוס הלולאה

![סטטוס הלולאה](../images/Home2020_LoopStatus.png)

* סמל חדש מציג את מצב הלולאה:
   
   * עיגול ירוק = לולאה פועלת
   * עיגול ירוק מְקֻוְוקָּו = השהיית בזאלי עקב סוכר נמוך (LGS)
   * מעגל אדום = לולאה מושבתת (קבוע)
   * עיגול צהוב = לולאה מושהת (השהיה זמנית אך אינסולין בזאלי יינתן) - הזמן שנותר להשהיה מוצג מתחת לסמל
   * עיגול אפור = המשאבה מנותקת (האופן זמני, ללא הזרמת כל אינסולין) - הזמן שנותר מוצג מתחת לסמל
   * עיגול כתום = סופר בולוס בפעולה - הזמן שנותר מוצג מתחת לסמל
   * עיגול כחול מְקֻוְוקָּו = לולאה פתוחה

* לחיצה קצרה או לחיצה ארוכה על הסמל תפתח את תיבת הדו-שיח 'לולאה' כדי להחליף מצב לולאה (סגור, השהיית עקב סוכר נמוך, פתיחה או השבתה), השהה / הפעל מחדש את הלולאה או נתק / חבר מחדש משאבה.
   
   * אם הלחיצה על סמל לולאה היתה קצרה, תידרשו לאשר את בחירתכם בתיבת דו-שיח לאחר בחירתכם
   
   ![Loop status menu](../images/Home2020_Loop_Dialog.png)

#### סימן אזהרה לצד רמת הסוכר

החל מ-Android 3.0, ייתכן שיופיע סמל אזהרה מעל לרמת הסוכר במסך הראשי.

*הערה*: עד 30 השעות האחרונות נלקחות בחשבון בחישובים של AAPS. אז גם לאחר שפתרת את בעיית המקור, עשויות לחלוף כ-30 שעות עד שהמשולש הצהוב ייעלם לאחר שהתרחש המרווח האחרון בנתונים.

כדי להסיר אותו באופן מיידי, יש למחוק ידנית כמה ערכים מלשונית xDrip או BYODA.

אולם, כשיש הרבה כפילויות, אולי יהיה קל יותר:

* [לגבות את ההגדרות שלכם](../Usage/ExportImportSettings.rst),
* לאתחל את מסד הנתונים שלכם בתפריט התחזוקה
* ואז [לייבא את ההגדרות](../Usage/ExportImportSettings.rst) מחדש

##### סימן אזהרה אדום: כפילות בנתוני סוכר

סימן האזהרה האדום מסמל שנדרשת פעולה מיידית מצידכם: מקבלים נתוני סוכר כפולים, דבר שמפריע ללופ לתפקד. משום כך, הלופ עוצר את פעולתו עד שהמצב ייפתר.

![Red BG warning](../images/bg_warn_red.png)

עליכם לברר מדוע יש כפילות:

* גשר Dexcom מופעל בהגדרת אתר נייטסקאוט? בטלו את את הגשר ע"י כניסה לאתר Heroku שלכם, שנו בהגדרות את המשתנה Enable ובו מחקו את "bridge". (ניתן למצוא [פרטים לגבי Heroku כאן](https://nightscout.github.io/troubleshoot/troublehoot/#heroku-settings))
* האם יש יותר ממקור אחד להעלאות לנייטסקאוט? אם אתם משתמשים ב-BYODA, אפשרו את ההעלאה לנייטסקאוט ב-AAPS ואל תאפשרו את ההעלאה מ-xDrip אם הוא בשימוש.
* יש לכם עוקב שמקבל את נתוני הסוכר וגם מעלים נתוני סוכר לנייטסקאוט?
* מוצא אחרון: ב-AAPS, גשו להגדרות NSClient, בחרו בהגדרת הסינכרון וכבו את "קבלת נתוני סנסור מנייטסקאוט".

##### סימן אזהרה צהוב

* סימן האזהרה הצהוב מציין שהסוכר הגיע במרווחי זמן לא קבועים או שחלק מנתוני הסוכר חסרים.
   
   ![Yellow BG warning](../images/bg_warn_yellow.png)

* בדרך כלל אין צורך בנקיטת פעולה כלשהי. הלופ ימשיך לתפקד!

* מכיוון שהחלפת חיישן מפריעה לזרימה המתמדת של נתוני הסוכר, סימן אזהרה צהוב לאחר החלפת חיישן הוא נורמלי ואין ממה לדאוג.
* הערה מיוחדת למשתמשי Freestyle Libre:
   
   * כל חיישן Libre מזייף בדקה או שתיים כל כמה שעות, כלומר לעולם אינך מקבל זרימה מושלמת עם מרווחים קבועים לחלוטין.
   * גם קריאות קופצניות קוטעות את הזרימה הרציפה.
   * לכן סימן האזהרה הצהוב יהיה מופעל תמיד אצל משתמשי Libre.

### חלק D - אינסולין פעיל, פחמימות פעילות, מינונים בזאליים ורגישות

![Section D](../images/Home2020_TBR.png)

* מזרק: אינסולין פעיל (IOB) - כמות אינסולין הפעיל כרגע
   
   * נתון האינסולין הפעיל יהיה אפס אם רק הבזאלי הסטנדרטי מהפרופיל פועל ולא נשאר אינסולין מבולוסים קודמים. 
   * האינסולין הפעיל עשוי להיות שלילי אם היו לאחרונה תקופות של ירידה במינון הבזאלי.
   * לחצו על הסמל כדי לראות את הפיצול של הבולוס והאינסולין הבזאלי

* שיבולת: [פחמימות פעילות (COB)](../Usage/COB-calculation.rst) - פחמימות שטרם נספגו -> סמל מהבהב אם נדרשות פחמימות

* קו סגול: מינון בזאלי - שינויים בסמל המשקפים שינויים זמניים במינון הבזאלי (שטוח ב-100%) 
   * לחצו על הסמל כדי לראות את המינון הבזאלי ופרטים של בזאלי זמני אם מופעל (כולל משך הזמן הנותר)
* חצים למעלה ולמטה: מציינים את מצב [Autosens](../Usage/Open-APS-features#autosens) בפועל (מופעל או מושבת) והערך המוצג מתחת לסמל

#### דרושות פחמימות

![דרושות פחמימות](../images/Home2020_CarbsRequired.png)

* בקשות לפחמימות ניתנות כאשר המערכת מזהה שנדרשות פחמימות.
* זה קורה כאשר האלגוריתם מחשב שהוא לא יכול להציל אותכם מהיפוגליקמיה ע"י הפסקת המינון הבזאלי לבדו ולכן יש לאכול.
* הבקשות לפחמימות מתוחכמות בהרבה מאלה שמופיעות במחשבון הבולוס. ייתכן שתראו בקשות לפחמימות בעוד שמחשבון בולוס אינו מראה שחסרות פחמימות.
* הודעות של דרישה לפחמימות יכולות להישלח ל-Nightscout אם תרצו, ובמקרה זה תוצג ותשודר הודעה.

### חלק E - חיווי מצב

![חלק E](../images/Home2020_StatusLights.png)

* נורות הסטטוס נותנות חיווי ויזואלי עבור 
   * גיל הצינורית
   * גיל אינסולין (משך השימוש במכל האינסולין הנוכחי)
   * רמת המכל (יחידות)
   * גיל חיישן
   * גיל ורמת הסוללה (%)
* אם חורגים מסף האזהרה, הערכים יוצגו בצהוב.
* אם חורגים מסף האזהרה הקריטי, הערכים יוצגו באדום.
* ניתן להגדיר את החיוויים ב[העדפות](../Configuration/Preferences#status-lights).

### חלק F - גרף ראשי

![חלק F](../images/Home2020_MainGraph.png)

* הגרף מציג את רמת הסוכר בדם (BG) כפי שנקרא מהחיישן. 
* הערות שהוזנו בלשונית פעולות, כגון כיולים מבדיקות עם גלוקומטר וערכים של פחמימות וכן החלפות פרופיל מוצגות כאן. 
* לחצו לחיצה ארוכה על הגרף כדי לשנות את קנה המידה של ציר הזמן. אפשר לבחור 6, 12, 18 או 24 שעות.
* האזור הירוק משקף את טווח המטרה. ניתן להגדירו ב[העדפות](../Configuration/Preferences#range-for-visualization).
* משולשים כחולים מציגים [SMB](../Usage/Open-APS-features#super-micro-bolus-smb) - אם הופעל ב[העדפות](../Configuration/Preferences#openaps-smb-settings).
* מידע אופציונלי:
   
   * חיזוי
   * בזאלי
   * פעילות - עקומת פעילות אינסולין

#### הפעלת מידע אופציונלי

* לחצו על המשולש בצד שמאל של הגרף הראשי כדי לבחור איזה מידע יוצג בגרף הראשי.
* עבור הגרף הראשי זמינות רק שלוש האפשרויות שמעל ל-"\---\---- גרף 1 \---\----".
   
   ![Main graph setting](../images/Home2020_MainGraphSetting.png)

#### עקומי החיזוי

* עקום **כתום**: [פחמימות פעילות](../Usage/COB-calculation.rst) (כתום משמש בדרך כלל לייצוג COB ופחמימות)
   
   עקום החיזוי מראה לאן הסוכר (ולא לאן הפחמימות הפעילות עצמן!) ילך בהתבסס על הגדרות המשאבה הנוכחיות ובהנחה שהסטיות עקב ספיגת פחמימות נשארות קבועות. עקום זה מופיע רק אם יש פחמימות פעילות ידועות.

* עקום **כחול כהה**: אינסולין פעיל (כחול משמש בדרך כלל לייצוג אינסולין פעיל או כללי)
   
   עקום החיזוי מראה מה יקרה בהשפעת אינסולין לבדו. למשל אם הזרקתם קצת אינסולין ואז לא אכלתם פחמימות.

* עקום **כחול בהיר**: בזאלי אפס זמני (סוכר חזוי אם יוגדר קצב בזאלי זמני של 0%)
   
   עקום החיזוי מראה כיצד ישתנה עקום האינסולין הפעיל אם המשאבה תפסיק כל מתן אינסולין (בזאלי זמני 0%).

* עקום **צהוב כהה**: [UAM](../Configuration/Sensitivity-detection-and-COB#sensitivity-oref1) (ארוחות לא מוכרזות)
   
   ארוחות לא מוכרזות מראש - זיהוי של עלייה משמעותית ברמות הסוכר עקב ארוחות, אדרנלין או השפעות אחרות. עקום החיזוי דומה לעקום הפחמימות הכתום אך הוא מניח שהסטיות יצטמצמו בקצב קבוע (על ידי הארכת קצב הדעיכה הנוכחי).

בדרך כלל עקומת הסוכר האמיתית נמצאת באמצע בין העקומים הללו, או קרובה לזו שמניחה הנחות שהכי דומות למצב שלך.

#### בזאלי

* עקום **כחול מלא** מציג את הבזאלי הבסיסי מהמשאבה ומשקף את הבזאלי בפועל לאורך זמן.
* הקו ה**כחול המקווקו** הוא המינון הבזאלי אם לא היה בזאלי זמני (TBR).
* בזמנים בהם המינון הבזאלי הוא הסטנדרטי (100% מזה המוגדר בפרופיל), השטח מתחת לעקומה מוצג בכחול כהה.
* כאשר מופעל מינון בזאלי זמנית (מוגבר או מופחת) השטח מתחת לעקומה מוצג בכחול בהיר.

#### פעילות

* העקום ה**צהוב הדק** מציג את פעילות האינסולין. 
* הוא מבוסס על הירידה הצפויה בסוכר בגלל אינסולין פעיל אם לא קיימים גורמים אחרים (כמו פחמימות).

### חלק G - גרפים נוספים

* ניתן להפעיל עד ארבעה גרפים נוספים מתחת לגרף הראשי.
* כדי לפתוח הגדרות של גרפים נוספים, לחצו על המשולש בפינה שמאלית עליונה של [הגרף הראשי](../Getting-Started/Screenshots#section-f-main-graph) וגללו מטה.

![הגדרות גרף נוספות](../images/Home2020_AdditionalGraphSetting.png)

* כדי להוסיף גרף נוסף יש לסמן את התיבה בצד שמאל של שמו (לדוגמה: \---\---- גרף 1 \---\---- וכו').

#### אינסולין מוחלט

* אינסולין פעיל כולל בולוסים **ואינסולין בזאלי**.

#### אינסולין פעיל

* מראה את האינסולין הפעיל. הוא כולל אינסולין מבולוס ובזאלי זמני (**אך אינו כולל מינונים בזאליים שנקבעו בפרופיל**).
* אם לא היו [SMB](../Usage/Open-APS-features#super-micro-bolus-smb), ללא בולוסים וללא בזאלי זמני בזמן משך הפעילות של האינסולין ערך זה יהיה אפס.
* אינסולין פעיל יכול להיות שלילי אם אין בולוס או בזאלי זמני אפס/נמוך למשך זמן רב יותר.
* הדעיכה תלויה ב[הגדרות DIA ופרופיל פעילות האינסולין שבחרתם](../Configuration/Config-Builder#local-profile). 

#### פחמימות פעילות

* מראה את הפחמימות הפעילות, שעדיין לא דעכו. 
* דעיכה תלויה בסטיות שהאלגוריתם מזהה. 
* אם הוא מזהה ספיגת פחמימות גבוהה מהצפוי, ינתן אינסולין וזה יגדיל את IOB (פחות או יותר, תלוי בהגדרות הבטיחות שלכם). 

#### סטיות

* עמודות **אפורות** מראות סטייה עקב פחמימות. 
* עמודות **ירוקות** מראות שרמת הסוכר גבוהה ממה שהאלגוריתם ציפה. העמודות הירוקות משמשות להגברת התנגודת ע"י [Autosens](../Usage/Open-APS-features#autosens).
* עמודות **אדומות** מראות שרמת הסוכר נמוכה ממה שהאלגוריתם ציפה. העמודות האדומות משמשות להפחתת התנגודת ע"י [Autosens](../Usage/Open-APS-features#autosens).
* עמודות **צהובות** מראות סטייה עקב ארוחות לא מוכרזות.
* עמודות **שחורות** מציגות סטיות קטנות שלא נלקחו בחשבון בחישוב הרגישות

#### רגישות

* מציג את הרגישות שזוהתה על ידי [Autosens](../Usage/Open-APS-features#autosens). 
* חישוב רגישות לאינסולין כתוצאה מפעילות גופנית, תגובות הורמונליות וכו'.

#### פעילות

* מציג את פעילות האינסולין, מחושב לפי פרופיל האינסולין (אינה נגזרת של IOB). 
* הערך גבוה יותר עבור אינסולין כשמתקרבים לזמן השיא.
* ערך זה יהיה שלילי כאשר IOB יורד. 

#### שיפוע הסטייה

* ערך פנימי בשימוש באלגוריתם.

### סעיף H - כפתורים

![Homescreen buttons](../images/Home2020_Buttons.png)

* כפתורי אינסולין, פחמימות ומחשבון 'פועלים תמיד'.
   
   * אם החיבור למשאבה אובד, כפתור האינסולין מוסתר.

* יש להגדיר כפתורים אחרים ב[העדפות](../Configuration/Preferences#buttons).

#### אינסולין

![Insulin button](../images/Home2020_ButtonInsulin.png)

* נועד לתת כמות מסוימת של אינסולין מבלי להשתמש ב[מחשבון בולוס](#bolus-wizard).
* על ידי סימון התיבה תוכלו להתחיל אוטומטית את [ערך המטרה הזמני לאכילה בקרוב](../Configuration/Preferences#default-temp-targets).
* אם אינכם רוצים להכניס בולוס דרך המשאבה אלא לרשום את כמות האינסולין (כלומר אינסולין שניתן באמצעות מזרק) סמנו את התיבה המתאימה.

#### פחמימות

![Carbs button](../images/Home2020_ButtonCarbs.png)

* נועד לרישום פחמימות ללא בולוס.
* ניתן להגדיר [ערכי מטרה זמניים מוגדרים מראש](../Configuration/Preferences#default-temp-targets) מסוימים ישירות על ידי סימון התיבה.
* היסט זמן: מתי תאכלו פחמימות (בדקות) יחסית לעכשיו.
* משך: לשימוש ב[פחמימות ממושכות](../Usage/Extended-Carbs.rst)
* ניתן להשתמש בכפתורי התוספת כדי לרשום את מספר הפחמימות ביתר קלות.
* הערות יועלו ל-Nightscout - בהתאם להגדרותיכם עבור [קליינט נייטסקאוט](../Configuration/Preferences#nsclient).

#### מחשבון

* ראו אשף הבולוסים [מטה](#bolus-wizard)

#### כיולים

* שולח כיול ל- xDrip או פותח את חלון הכיול של אפליקציית Dexcom.
* חייב להיות מופעל ב[העדפות](../Configuration/Preferences#buttons).

#### סנסור

* פותח את xDrip+.
* כפתור החזרה מחזיר ל-AAPS.
* חייב להיות מופעל ב[העדפות](../Configuration/Preferences#buttons).

#### אשף מהיר

* הזנה בקלות של כמות הפחמימות והגדרת נתוני החישוב.
* פרטים מוגדרים ב[העדפות](../Configuration/Preferences#quick-wizard).

## אשף הבולוס

![אשף בולוס](../images/Home2020_BolusWizard_v2.png)

כאן מתכננים במרבית המקרים את בולוסי הארוחה.

### חלק I

* שדה רמת הסוכר בדרך כלל כבר מאוכלס בקריאה האחרונה מהחיישן. אם אין לכם חיישן פעיל הוא יהיה ריק. 
* בשדה פחמימות אתם מוסיפים את ההערכה שלכם לכמות הפחמימות בארוחה שעבורה אתם רוצים לקבל בולוס. 
* שדה התיקון נועד לשינוי המינון הסופי באופן ידני.
* השדה זמן פחמימות מיועד לבולוס מקדים, כך שתוכלו לומר למערכת שיהיה עיכוב של הזמן שרשמתם לפני שהפחמימות צפויות. בכתיבת מספר שלילי בשדה זה אתם נותנים בולוס עבור פחמימות שנאכלו בעבר בעבר.

#### תזכורת אכילה

* עבור פחמימות עתידיות ניתן לסמן את תיבת סימון התזכורת (היא נבחרת כברירת מחדל כאשר מוזנת ארוחה עתידית) כך שתוכלו לקבל תזכורת לאכול את הפחמימות שהזנתם ל-AndroidAPS בהתאם לזמן שהזנתם ב-"זמן פחמימות"
   
   ![BolusWizard with Eating Reminder](../images/Home2021_BolusWizard_EatingReminder.png)

### חלק J

* סופר בולוס גורם להזרקת האינסולין הבזאלי של השעתיים הקרובות יחד עם בולוס הארוחה ובתמורה, מפעיל בזאלי זמני אפס במשך השעתיים הקרובות. האפשרות מוצגת רק כאשר "אפשר [סופרבולוס](../Configuration/Preferences#superbolus) באשף" מוגדר ב[ העדפות סקירה כללית](../Configuration/Preferences#overview).
* הרעיון הוא לספק את האינסולין מוקדם יותר ובתקווה להפחית עליות חדות ברמות הסוכר.
* לפרטים עיינו ב-[diabetesnet.com](https://www.diabetesnet.com/diabetes-technology/blue-skying/super-bolus/).

### חלק K

* מציג את הבולוס המחושב. 
* אם כמות האינסולין הפעיל עולה על הבולוס המחושב, תוצג רק כמות הפחמימות הנדרשת.
* הערות יועלו ל-Nightscout - בהתאם להגדרותיכם עבור [קליינט נייטסקאוט](../Configuration/Preferences#nsclient).

### חלק L

* פרטים על חישוב הבולוס של המחשבון.
* אפשר לבטל את הבחירה של כל סעיף אותו לא תרצו לכלול בחישוב אבל בנסיבות רגילות, לא תרצו לבטלם.
* מטעמי בטיחות **יש לסמן את התיבה TT באופן ידני** אם ברצונכם שאשף הבולוס יחשב על פי ערך המטרה הזמני הנוכחי.

#### שילובים של COB ו-IOB ומשמעותם

* מטעמי בטיחות לא ניתן לבטל את סימון התיבה של IOB כאשר תיבת COB מסומנת מכיוון שאתם עלולים להסתכן בכמות גדולה מדי של אינסולין מכיוון ש-AAPS אינו מתייחס למה שכבר ניתן.
* אם תסמנו COB ו-IOB, פחמימות שעוד לא נספגו שלא כוסו כבר באינסולין + כל האינסולין שניתן כבזאלי זמני או כ-SMB יילקח בחשבון.
* אם תסמן IOB ללא COB, הלופ ייקח בחשבון את האינסולין שכבר ניתן, אך לא יכסה פחמימות שעוד לא נספגו. מצב זה מוביל להודעת "פחמימות חסרות".
* אם מזריקים בולוס עבור **מזון נוסף** זמן קצר לאחר בולוס ארוחה (לדוגמה קינוח), ייתכן שכדאי יהיה **לבטל את הסימון בכל התיבות**. כך רק הפחמימות החדשות מתווספות מכיוון שהארוחה העיקרית לא בהכרח תיספג ולכן IOB לא יתאים ל-COB במדויק זמן קצר לאחר בולוס הארוחה.

#### זיהוי שגוי של פחמימות פעילות

![Slow carb absorption](../images/Calculator_SlowCarbAbsorption.png)

* אם האזהרה למעלה מופיעה לאחר שימוש באשף הבולוס, AndroidAPS זיהה שערך ה-COB המחושב אולי שגוי. 
* לכן, אם תרצו להזריק בולוס לאחר ארוחה קודמת עם פחמימות פעילות, עליכם להיות מודעים למינון ביתר! 
* לפרטים נוספים ראו [חישוב פחמימות פעילות](../Usage/COB-calculation#detection-of-wrong-cob-values).

## לשונית פעולות

![לשונית פעולות](../images/Home2021_Action.png)

### פעולות - חלק M

* לחצן [החלפת פרופיל](../Usage/Profiles#profile-switch) כחלופה ללחיצה על ה[פרופיל הנוכחי](../Getting-Started/Screenshots#section-b-profile-target) במסך הבית.
* לחצן [ערך מטרה זמני](../Usage/temptarget#temp-targets) כחלופה ללחיצה על ה[ערך מטרה הנוכחי](../Getting-Started/Screenshots#section-b-profile-target) במסך הבית.
* לחצן להפעלה או ביטול של מינון בזאלי זמני. שימו לב שהלחצן משתנה מ-"בזאלי זמני" ל-"ביטול %x" כאשר מוגדר מינון בזאלי זמני.
* למרות ש[בולוסים ממושכים](../Usage/Extended-Carbs#extended boluses) לא באמת עובדים בסביבת לולאה סגורה, אנשים מסוימים ביקשו בכל מקרה אפשרות להשתמש בבולוס ממושך.
   
   * אפשרות זו קיימת רק במשאבות Dana RS ו-Accu chek Insight. 
   * לולאה סגורה תיעצר אוטומטית ותעבור למצב לולאה פתוחה למשך זמן פעילות הבולוס הממושך.
   * הקפידו לקרוא את [הפרטים](../Usage/Extended-Carbs#extended boluses) לפני השימוש באפשרות זו.

### פורטל הטיפולים - חלק N

* מידע אודות תצוגת
   
   * גיל חיישן ואחוזי סוללה
   * גיל וכמות אינסולין (יחידות)
   * גיל הצינורית
   * גיל ודרגת טעינת סוללת המשאבה

* אם משתמשים בסקין [רזולוציה נמוכה](../Configuration/Preferences#skin), תוצג פחות אינפורמציה.

#### רמת טעינת סוללת החיישן

* דרוש xDrip nightly מדצמבר 10, 2020 או חדש יותר.
* עובד עם חיישנים ומשדרים כדוגמת MiaoMiao 2. (טכנית, החיישן צריך לשלוח את המידע של רמת הסוללה לxDrip+.)
* ניתן להגדיר את ספי החיוויים ב[העדפות](../Configuration/Preferences#status-lights).
* אם רמת החיישן זהה לרמת הסוללה של הטלפון, כנראה שגרסת ה-xDrip+ ישנה מדי וצריכה עדכון.
   
   ![Sensor levels equals phone battery level](../images/Home2021_ActionSensorBat.png)

### פורטל הטיפולים - חלק O

* בדיקת רמת סוכר, תיחול\מילוי, הכנסת חיישן והחלפת סוללת משאבה הם הבסיס לנתונים המוצגים ב[חלק O](#careportal-section-n).
* תיחול\מילוי מאפשר לתעד את החלפת מיקום חיבור צינורית המשאבה ואת החלפת מכל האינסולין.
* חלק O משקף את פורטל הטיפולים שבנייטסקאוט. לכן התעמלות, הכרזות ושאלות הן סוגים מיוחדים של הערות.

### כלים - חלק P

#### דפדפן היסטוריה

* מאפשר לדפדף בהיסטוריית השימוש ב-AAPS.

#### TDD - סה"כ מינון אינסולין יומי

* תצרוכת האינסולין הכללית (TDD=סיכום יומי של הבולוסים יחד עם המינונים הבזאליים)
* רופאים לפעמים רושמים, במיוחד למשתמשי משאבה חדשים, יחס מינונים בזאליים-מינוני בולוסים של 50:50. 
* לכן היחס מחושב כ-TDD/2 X TBB ( TBB מינון בזאלי כולל= סכום המינונים הבזאליים ביממה). 
* אחרים מעדיפים יחס של 32-37% מה-TDD ל-TBB. 
* לרוב כללי האצבע האלה תוקף מוגבל בפרקטיקה. הערה: הסוכרת שלכם עשויה להיות שונה!

![Histroy browser + TDD](../images/Home2021_Action_HB_TDD.png)

## פרופיל האינסולין

![פרופיל האינסולין](../images/Screenshot_insulin_profile.png)

* כאן ניתן לראות את פרופיל הפעילות של האינסולין שבחרתם ב[בונה התצורה](../Configuration/Config-Builder#insulin). 
* העקום הסגול מראה כמה אינסולין נשאר לאחר הזרקתו כשהוא דועך לאורך הזמן והעקום הכחול מראה כמה הוא פעיל.
* חשוב לשים לב לכך שלדעיכה יש זנב ארוך. 
* אם השתמשתם בעבר במשאבה, כנראה שהנחתם שדעיכת האינסולין לוקחת כ-3.5 שעות. 
* עם זאת, בשימוש בלופ, הזנב הארוך חשוב כיוון שהחישובים הרבה יותר מדויקים והכמויות הקטנות הללו בזנבות מסתכמות למספרים משמעותיים בחישובים הרקורסיבים של אלגוריתמים של AndroidAPS.

לדיון מפורט יותר על סוגי האינסולין השונים, פרופילי הפעילות שלהם ומדוע כל זה חשוב, אפשר לקרוא מאמר כאן על [הבנת עקומות החדשות של האינסולין הפעיל על סמך עקומות פעילות אקספוננציאליות](https://openaps.readthedocs.io/en/latest/docs/While%20You%20Wait%20For%20Gear/understanding-insulin-on-board-calculations.html#understanding-the-new-iob-curves-based-on-exponential-activity-curves)

ניתן גם לקרוא מאמר מצוין בבלוג על זה כאן: [מדוע אנחנו טועים באופן קבוע במשך פעולת האינסולין (DIA) ולמה זה חשוב…](https://www.diabettech.com/insulin/why-we-are-regularly-wrong-in-the-duration-of-insulin-action-dia-times-we-use-and-why-it-matters/)

ועוד כאן: [עקומות אינסולין אקספוננציאליות + Fiasp](https://seemycgm.com/2017/10/21/exponential-insulin-curves-fiasp/)

## סטטוס המשאבה

![סטטוס המשאבה](../images/Screenshot_PumpStatus.png)

* מידעים שונים על מצב המשאבה. המידע המוצג תלוי בדגם המשאבה.
* ראו [דף המשאבות](../Hardware/pumps.md) לפרטים.

## פורטל הטיפולים

פורטל הטיפולים שיכפל את הפונקציות שנמצאות במסך נייטסקאוט תחת הסמל "+" המאפשר להוסיף הערות לרשומותיכם.

### סקירה של חישוב הפחמימות

![Review carb calculation on treatment tab](../images/Screenshots_TreatCalc.png)

* אם השתמשתם ב[אשף הבולוס](../Getting-Started/Screenshots#bolus-wizard) כדי לחשב את מינון האינסולין, תוכלו לעיין בחישוב זה מאוחר יותר בלשונית הטיפולים.
* פשוט לחץ על קישור "חישוב" הירוק. (בהתאם למשאבה שבשימוש, אינסולין ופחמימות ניתנים להצגה בשורה אחת בטיפולים.)

### תיקון פחמימות

![Treatment in 1 or 2 lines](../images/Treatment_1or2_lines.png)

ניתן להשתמש בלשונית הטיפולים כדי לתקן הזנת פחמימות שגויה (כלומר, הערכת יתר או חסר).

1. בדקו וזכרו את האינסולין והפחמימות הפעילים בפועל במסך הבית.
2. בהתאם למשאבה בלשונית הטיפולים פחמימות עשויות להיות מוצגות יחד עם אינסולין בשורה אחת או כערכים נפרדים (כלומר עם משאבת Dana RS).
3. הסירו את הערך עם כמות הפחמימות השגויה.
4. ודאו שהפחמימות הוסרו בהצלחה על ידי בדיקה מחדש של הפחמימות הפעילות במסך הבית.
5. עשו את אותו הדבר עבור אינסולין פעיל אם יש רק שורה אחת בלשונית הטיפול כוללת פחמימות ואינסולין.
   
   -> אם פחמימות לא מוסרות כמתוכנן ואתם מוסיפים פחמימות נוספות כפי שהוסבר כאן (6.), הפחמימות הפעילות יהיו גבוהות מדי וזה עלול להוביל למתן אינסולין גבוה מדי.

6. הזינו את כמות הפחמימות הנכונה דרך כפתור הפחמימות במסך הבית והקפידו להגדיר את מועד האירוע הנכון.

7. אם יש רק שורה אחת בלשונית הטיפולים הכוללת פחמימות ואינסולין, יש להוסיף גם את כמות האינסולין. הקפידו להגדיר את מועד האירוע הנכון ולבדוק את האינסולין הפעיל במסך הבית לאחר אישור הרשומה החדשה.

## לולאה, AMA / SMB

* לשוניות אלה מציגות פרטים על חישובי האלגוריתם ומדוע AAPS פועל כפי שהוא פועל.
* החישובים מחושבים בכל פעם שהמערכת מקבלת קריאה חדשה מהחיישן.
* לפרטים נוספים ראו [חלק APS בדף בונה התצורה](../Configuration/Config-Builder#aps).

## פרופיל

![פרופיל](../images/Screenshots_Profile.png)

* הפרופיל מכיל מידע על הגדרות הסוכרת האישיות שלכם:
   
   * DIA (משך פעילות האינסולין)
   * IC או I:C: יחס אינסולין לפחמימות
   * ISF: פקטור הרגישות לאינסולין (יחס התיקון)
   * מינון בזאלי
   * ערך מטרה: רמת הגלוקוז בדם שאליה AAPS שואף

* החל מגרסה 3.0 קיים רק [פרופיל מקומי](../Configuration/Config-Builder#local-profile). ניתן לערוך את הפרופיל המקומי בסמארטפון ולסנכרנו עם אתר הנייטסקאוט שלכם.

## טיפול

היסטוריה של הטיפולים הבאים:

* בולוס ופחמימות -> אפשרות [להסיר ערכים](../Getting-Started/Screenshots#carb-correction) כדי לתקן את ההיסטוריה
* [בולוס ממושך](../Usage/Extended-Carbs#extended-bolus-and-switch-to-open-loop-dana-and-insight-pump-only)
* מינון בזאלי זמני
* [ערך מטרה זמני](../Usage/temptarget.md)
* [החלפת פרופיל](../Usage/Profiles.md)
* [פורטל הטיפולים](../Usage/CPbefore26#careportal-discontinued) - הערות המוזנות דרך לשונית הפעולות והערות בדיאלוגים

## מקורות נתוני סוכר - xDrip+, BYODA...

![BG Source tab - here xDrip](../images/Screenshots_BGSource.png)

* שמה של לשונית זו הוא בהתאם למקור נתוני הסוכר שהוגדר.
* מציג היסטוריה של קריאות של החיישן ומציע אפשרות להסיר קריאה במקרה של כשל (לדוגמה קריאת סוכר נמוך בגלל לחיצה על החיישן).

## NSClient

![NSClient](../images/Screenshots_NSClient.png)

* מציג את מצב החיבור עם אתר הנייטסקאוט שלכם.
* ניתן להגדיר את ההגדרות ב[העדפות](../Configuration/Preferences#nsclient). אפשר לפתוח את החלק המתאים על ידי לחיצה על גלגל השיניים בצד השמאלי העליון של המסך.
* לפתרון בעיות עיינו ב[דף זה](../Usage/Troubleshooting-NSClient.md).